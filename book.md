---
title: Kitap
permalink: /book/
---

![PhoneGap Cordova Kitabı](/egemenmede.github.io/assets/images/phonegap-cordova-kitap.png){: .center-image}

Uzun yıllar yazılım geliştirme ve teknoloji editörlüğünü bir arada yürütüp, bir taraftan yazı bir taraftan kod yazmaya çalışmak hep en büyük keyfim ve işim oldu. Şimdi bunu konusunda Türkiyede ilk ve tek bir kitapla süslemek daha da keyif verici.

Yaklaşık olarak 3 yıldır ***PhoneGap/Cordova*** ile başladığımız yolculuk gerek bu blog üzerindeki makalelerle, gerekse Google Plus üzerinde kurucusu olduğum [PhoneGap/Cordova Geliştiricileri Türkiye Topluluğu](https://plus.google.com/communities/117075673032309282055) ile devam etti. Bir süredir yazımını sürdürdüğüm PhoneGap/Cordova ile Mobil Uygulama Geliştirme kitabı ile bir kilometre taşı daha eklemiş olduk. Zira 22 Nisan 2015 tarihi itibarıyla ön satışına başlandı ve 29 Nisan itibarıyla da pekçok kitapçıda ve internet sitesinde satışa sunulmuş olacak.

Kitabın içeriğini oluşturmak için harcadığım çaba belki yazımı kadar zaman almış olabilir. Zira içeriği kurgularken mümkün olduğunca herkese hitap etmesi için tasarlamaya çalıştım. Bunu yaparkende özellikle grupta (***PhoneGap/Cordova Geliştiricileri Türkiye Topluluğu***) sorulan soruların muhteviyatı önemli rol oynadı. Aslında içerik seviyesine bir anlamda grup karar vermiş oldu.

İçeriği de şu şekilde şekillendirdim.

***1.*** İlk bölümde Cordova'nın ve PhoneGap için ne olduğu? Hangi soruna çözüm üretmek için ortaya çıktığı? Geçmişteki durumu, bugünü ve geleceği hakkında tamamen bilgilendirme amaçlı oluştu.

***2.*** İki, üç ve dördüncü bölümlerde çalışma ortamının kurulması, bunun yanında Cordova mimarisinin nasıl çalıştığı ve bir proje oluştuğunda her adımda hangi klasörde neler yaşandığı tek tek anlatıldı ki, arkada dönen işlemlere tam hakimiyet sağlansın. Ki bunun için toplamda 68 örnek içeren bir kitap oluşmuş oldu. Ardında da bir Cordova geliştiricisinin eli kolu ayağı durumundaki CLI'ın etkin şekilde nasıl kullanılacağı anlatıldı ve Video eğitimler sadece bu konuda yapıldı.

***3.*** Beş, Altı, Yedi, Sekiz, Dokuz, On, Onbir ve Onikinci bölümlerin tamamı bir Cordova geliştiricisinin ihtiyacı olacak tüm temel alt yapının anlatılması olarak gerçekleşti. Bunun içerisinde Cordova ile kullanacağınız meta etiketlerinden, CSSe, JSON işlemlerinden, Storage yapılarına ve en önemlisi daha önce grupta da daha sade halini paylaştığım dikkat edilmesi gereken hususlar hassasiyetle anlatıldı. Ve dikkate edecek olursanır buraya kadar henüz Cordova ile yapılmış neredeyse hiç bir şey yok. Bu yöntem kişinin Cordova uygulaması geliştirmeye başlamadan önce öğrenmesi gereken tüm bilgileri detaylı olarak öğrenmesi içindi.

***4.*** Bu adımdan sonra artık Cordova'ya gerçek anlamda giriş yapıldı ve bu bölümden itibaren tüm bölümler hem yeni başlayan hem orta seviye hem de hali hazırda profesyonelce Cordova uygulamaları geliştirenler için referans niteliğinde olan tüm Cordova APIlerinin detaylı ve örnekli şekilde belirli bir eğitim metodolojisiyle hazırlanmış halidir.

Kıssadan hisse anlatılacak daha çok şey var. Hatta pek çok advanced konu da bulunuyor. Ancak bu bir başlangıç ve Türkiyedeki ilk ve tek Türkçe PhoneGap/Cordova ile mobil uygulama geliştirme kitabını çıkartmış olduk. Eğrisiyle doğrusuyla.. Hani çocukluğumuzda derdik ya İlk elin günahı olmaz... Kendi adıma Cordova/PhoneGapi çok sevdim ve profesyonel olarak son 3 yıldır aktif olarak developmentını gerçekleştiriyorum. Önce öğrendiklerimi paylaşmak, hem de farklı konular hakkında tecrübe edenlerden öğrenmek adına şu an içerisinde bulunduğumuz PhoneGap/Cordova Geliştiricileri Türkiye Topluluğunu kurdum. Ardından da kitap geldi. İnanıyorum ki küçük ama çok verimli bir grup haline geldik. İnşallah bundan sonra da nasip olursa Seminer, Eğitim, Etkinlik gibi pek çok konuyu grup olarak organize eder ve uygularız. Bu yolda da üzerimize düşen bir vazife olursa seve seve yaparız.

Kitabın benim için de ayrı bir önemi oldu. Yıllarca yazılım geliştirmenin yanında teknoloji editörü olarak yapmış olduğum yüzlerce belki binlerce haberin, yazının yanı sıra ilk kez bir kitap yazma tecrübesini de edinmiş oldum. Bunun yanında sektörümüzün duayen ismi ve üzerimizdeki hakkı ödenmez olan sevgili hocamız Hakkı Öcal ağabeyimizin kitabın önsözünü yazmış olması benim için büyük bir gurur kaynağı oldu.

Tabi bu süreçten en fazla etkilenenlerin başında şüphesiz eşim ve çocuklarım geldi..

Bu sebeple kitabın ithafı yaklaşık 20 yıldır kahrımı çeken biricik eşim Nazan, kızım Zeynep Rümeysa ve oğlum Ahmet Cemil'e.. 

Büyüüük bir teşekkürü hak ediyorlar. İyiki varsınız..

### Son Söz..

Yayını ile konusunda Türkiyede ilk, [Dünyada ise konusunda yazılmış 21 kitaptan biri olan](http://phonegap.com/book/) PhoneGap/Cordova ile Mobil Uygulama Geliştirme umarım ilgili olan herkes için faydalı olur. Kitap içeriği ve genel olarak PhoneGap/Cordova ile ilgili sormak istediğiniz tüm sorularınızı da grubumuz üzerinden yöneltebilirsiniz.

Kitap Sayfası, içindekiler ve satış adresleri için; [http://www.kodlab.com/BookDetail.aspx?ID=96439](http://www.kodlab.com/BookDetail.aspx?ID=96439)