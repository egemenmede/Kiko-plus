---
layout: post
title: "Yeni Yine Yeniden.."
description: "Geçtiğimiz yılın son çeyreğinden beri yoğun bir tempoda çalışıp, ülke gündeminin de bitmek bilmeyen koşturmacası içerisinde draft olarak kaydettiğim birçok yazımı maalesef yayına alamadan 2017 yılını gördük."
date: 2017-05-27
tags: [blog]
comments: true
share: true
---
Yeni Yine Yeniden..

Geçtiğimiz yılın son çeyreğinden beri yoğun bir tempoda çalışıp, ülke gündeminin de bitmek bilmeyen koşturmacası içerisinde draft olarak kaydettiğim birçok yazımı maalesef yayına alamadan 2017 yılını gördük. 

Akabinde benim ihmalkarlığımı da üzerine ekleyince maalesef 2006 yılından beri sürdürdüğüm blogumun içeriklerini kaybettim. :( Bunun detaylarına hiç girmeyeceğim. Bu süre zarfında tekrar blog yazmaya devam etmek ya da etmemek arasında çok kere gidip gelsem de gördüğünüz üzere yine buradayım.

Bugüne kadar blog içeriklerimde pek çok farklı konuyu işlemeye çalıştım fakat bundan sonra bazı başlıkları blog içerisinde kullanmayıp, bazılarına da daha fazla ağırlık vereceğim. Örneğin; Nasıl yapılır, Online Servisler, güncel mobil içerikler gibi özellikle popüler teknolojiye dair içeriklerin girişleri yapmayacağım. Mobil geliştirme konusundaki yazılara ve genel teknoloji yorumlarına daha fazla ağırlık vereceğim. Hali hazırda [ComputerWorld](http://www.computerworld.com.tr/category/blog/) için devam ettirdiğim köşe yazılarım da yine bu çerçevede devam edecek.

Blog için aldığım kararlar sadece içerikler ile de sınırlı kalmadı. 

2010 yılında beri WordPress alt yapısı üzerinden yayın yapıyordum. Yeni güncelleme ile birlikte [Github Pages](https://pages.github.com) sayfalarını kullanıyor olacağım. Bunun anlamı; blogum aynı zamanda açık kaynak olarak tüm kullanıcılara Github hesabım üzerinden açık olacak. Bunun nasıl yapıldığını merak ediyorsanız Google'da bir ["Github Pages ve Jekyll ile blog oluşturmak"](https://www.google.com.tr/search?q=jekyll+blog+nedir&oq=jekyll+blog+nedir&aqs=chrome..69i57.4284j0j7&sourceid=chrome&ie=UTF-8#q=Github+Pages+ve+Jekyll+ile+blog+olu%C5%9Fturmak) araması yapabilirsiniz.

Yıllar geçtikçe blogun UI ve UX'ini mümkün oldukça basitleştirmeye çalıştım. 3-4 kez farklı tasarımlara geçtiysem de sizlerinde dikkatini çekeceği üzere artık basitlikte zirve yaptım diyebilirim. Bunun için [Kiko Plus](https://github.com/AWEEKJ/Kiko-plus) isimli oldukça basit bir temayı kendime göre düzenleyerek kullanıma aldım. Oldukça da içime yattığını söyleyebilirim. Birkaç değişiklik daha eklemek istiyorum ama şimdilik bu fazlası ile yeterli.

Yeni Yine Yeniden diyerek görüşmek üzere.