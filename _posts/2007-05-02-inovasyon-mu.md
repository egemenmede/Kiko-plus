---
layout: post
title: "İnovasyon (mu?)"
description: "Günümüz teknolojisinde kullanılan kelimeler çorbasının son ve en popüler üyelerinden biride inovasyon. Günümüz ağzıyla yeni bir trend olarak, özellikle donanım üreticileri tarafından kullanılan, bu konu için ar-ge merkezleri kurulan, yapılan toplantılarda dikkat çekilmek istenen tüm konuların başında bu kelimeyi mutlaka görüyoruz."
date: 2016-04-10
tags: [milliyet,köşe yazısı]
comments: true
share: true
---
Günümüz teknolojisinde kullanılan kelimeler çorbasının son ve en popüler üyelerinden biride inovasyon. Günümüz ağzıyla yeni bir trend olarak, özellikle donanım üreticileri tarafından kullanılan, bu konu için ar-ge merkezleri kurulan, yapılan toplantılarda dikkat çekilmek istenen tüm konuların başında bu kelimeyi mutlaka görüyoruz.

Latince “innovatus” sözcüğünden türetilen Toplumsal, kültürel ve idari ortamda yeni yöntemlerin kullanılmaya başlanması anlamına gelirken, benzer bir şekilde de günümüzde yenilik, yenilikçilik, yeni ve bambaşka bir şeyler yapmak gibi anlamlar taşıyor. Aslında bunların hepsini, var olan bir ürün ya da konuya farklı bakış açıları getirmek olarak da tanımlayabiliriz. Özellikle son birkaç yıl içerisinde ürünlerin piyasaya sunumları sırasında ortaya çıkan sloganlar İnternet üzerinde veya arkadaş sohbetlerinde fazlaca yerini aldı bile. “Duydun mu 38 çekirdekli işlemci çıkmış, 1000 terabyte sabit diski olmayan makineyi ne yapayım abi!, benim telefonun 20 mega piksel kamerası var” gibi abartılı rakamlarla örneklendirebileceğimiz bu konuşmalar, doğruluk kazanmadan inovasyon galip geldi. Galip geldi diyoruz ama bu yazıyı okumaya başladığınız da belki de bu rakamlar pazara sunma sıralaması girmiş olabilirler bile!

İnovasyon var olan ürünleri veya yeni piyasaya sunulacak olan pek çok ürünü zaten sahip olunan teknolojilerle “daha kullanışlı” hale getirmenin diğer bir adıdır aslında. Tırnak içindeki kelimelere dikkat edelim lütfen. Çünkü bu durum yalnızca donanım bazındaki ürünlerde değil, her gün çeşitli amaçlar için kullandığımız İnternet içinde geçerli. Özellikle daha erişilebilir daha kullanışlı web siteleri geliştirmek, günümüz web geliştiriciliğinin en önemli trendlerinden biri.

Bu konunun en güzel örneklerinden birini yakın zamanda duyurulan, Apple iPhone oluşturuyor. Ürün özelliklerini biraz olsun inceleme fırsatı bulduysanız bizleri hayretler içerisine düşürecek yepyeni bir teknolojiye sahip değil. Kabul ediyorum, duyduğum zaman bende İnternet’ten büyük bir heyecanla özelliklerini okudum – Ancak ürünün kullanıcıya sağladığı kullanım şekli tam bir inovasyon başarısı. Yoksa buna “daha kullanışlı” mı desek?

`02/05/2007 tarihinde köşe yazarlığını yaptığım Milliyet.com.tr Mobil bölümünde yayınlanmıştır.`